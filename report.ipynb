{
 "cells": [
  {
   "cell_type": "markdown",
   "metadata": {},
   "source": [
    "# Analiza energetike v Sloveniji\n",
    "## Projektna naloga pri predmetu Podatkovno rudarjenje\n",
    "---\n",
    "Pri projektu za predmet Podatkovno rudarjenje smo analizirali področje energetike v Sloveniji. Za to temo smo se odločili, ker je energetika vse bolj pomembna v sodobni družbi, osredotočili pa smo se na analizo cen energentov ter odvisnosti med njimi.\n",
    "\n",
    "Pridobljene zbirke cen energentov skozi čas smo prilagodili za opazovanje cen skozi četrtletja, kar nam je omogočalo v primerjavi uporabiti tudi druge dejavnike kot so letni časi.\n",
    "\n",
    "V poročilu smo odgovarjali na 4 vprašanja, in sicer: Primerjava cen električne energije gospodinjskih in negospodinjskih odjemalcev; Morebitna korelacija cene zemeljskega plina, električne energije in pogonskih goriv; Analiza energetske bilance, pri kateri smo opazovali rast porabe energije glede na panogo; Analiza oskrbe z električno energijo, kjer smo opazovali rast dejanske moči in proizvodnje električne energije.\n",
    "\n",
    "Koda, uporabljena za odgovarjanje na vprašanja je dostopna v Jupyter notebook formatu v mapi [src](src), za branje smo uporabili naš pomožni modul [data_extraction.py](src/reading/data_extraction.py), prav tako pa smo uporabljali tudi modul z pomožnimi funkcijami [misc_utils.py](src/misc_utils.py).\n",
    "\n",
    "---\n",
    "## 1. Primerjava cen električne energije\n",
    "### 1.1 Pregled podatkov\n",
    "\n",
    "Prvega vprašanja smo se lotili z pregledom podatkov v podatkovnih množicah. Iz izpisa podatkovnih okvirjev in prikazanih grafov je bilo možno opaziti, da imajo odjemalci z manj močnimi priklopi višje cene el. energije kot odjemalci z močnejšimi priklopi. Prav tako smo opazili, da imajo negospodinjski odjemalci več standardnih porabniških skupin, in kot pričakovano, večje priklopne moči v primerjavi z gospodinjskimi odjemalci. Opazili smo tudi, da imajo negospodinjski odjemalci višjo mminimalno ceno, a nižjo maksimalno ceno el. energije, hkrati pa tudi, da je razpon med cenami el. energije negospodinjskih odjemalcev veliko manjši.\n",
    "\n",
    "### 1.2 Analiza gospodinjskih odjemalcev\n",
    "\n",
    "V naslednjem koraku smo se osredotočili na gospodinjske odjemalce, kjer smo iz grafa za primerjavo sprememb cen različnih standardnih porabniških skupin (od tu dalje SPS) opazili padec cen v drugem četrtletju leta 2020 in ugotovilim da se je [aprila tistega leta poraba el. energije zmanjšala za 19% v primerjavi z marcem](https://www.stat.si/statweb/News/Index/8852) in 15% v primerjavi z aprilom 2019. Manjši proizvodnji el. energije je sledila tudi manjša poraba goriv. Skupna poraba goriv aprila 2020 je bila prav tako za 19% manjša kot aprila 2019. Prav tako se je zmanjšala tudi oskrba z motornim (za 43%) in dizelskim gorivom (za 65%), kar je bilo večinoma posledica ukrepov proti COVID-19.\n",
    "<br>\n",
    "![Graf sprememb cen pri gospodinjskih odjemalcih](resources/Graf%20sprememb%20cen%20-%20SPS%20.png)\n",
    "\n",
    "#### 1.2.1 Analiza porasta cen standarnde porabniške skupine DA leta 2017/2018\n",
    "\n",
    "Ker smo na grafu opazili močan porast cen SPS DA v zadnjem četrtletju 2016 in v letih 2017, 2018, smo se odločili da bomo ta pojav podrobnejše analizirali, kar pa smo naredili z primerjavo cen s SPS DE. Iz izpisa razlik cen v primerjavi s SPS DE smo opazili, da je cena el. energije SPS DA iz leta 2016 na leti 2017/2018 narasla za približno 87%. Že v zadnjem četrtletju 2016 sta se ceni razlikovali za 46% (0.0575€), nato pa je njuna razlika narasla na povprečno 133%.  \n",
    "\n",
    "Ob preverjanju možnih dejavnikov, ki bi lahko vplivali na višje cene, smo ugotovili, da je se je v letu 2018 zgodil porast cen energetskih surovin ter da je prišlo do [upad domače proizvodnje, kar je dvignilo ceno zemeljskega plina](https://www.gzs.si/Portals/SN-informacije-Pomoc/Vsebine/GG/december-2018/65.pdf). Prav tako se je v Angliji zaprlo največje skladišče zemeljskega plina.\n",
    "<br>\n",
    "![Razčlenitev cene električne energije SPS DA(<1000KWh)](resources/Razclenitev%20-%20DA.png)\n",
    "\n",
    "### 1.3 Analiza negospodinjskih odjemalcev\n",
    "\n",
    "Podobno smo se osredotočili še na negospodinjske odjemalce ter jih analizirali. Ob pregledu grafa sprememb cen negospodinjskih odjemalcev smo opazili tri zanimivosti, to so porast cen električne energije v prvem četrtletju 2013 za SPS IB (20 do <500 MWh), padec cen v drugem četrtletju 2020 in naraščanje cen med drugim in četrtim četrtletjem 2021 pri vseh SPS, razen pri skupini IA (<20 MWh). Opazili smo tudi, da so cene SPS IA (<20 MWh) veliko višje kot cene ostalih skupin. Padec cen v letu 2020 lahko kot pri cenah gospodinjskih odjemalcev pojasnimo z prvim valom COVID-19, naraščanje cen v prvem četrtletju 2013 pa smo poskusili obrazložiti v nadaljevanju.\n",
    "<br>\n",
    "![Graf sprememb cen pri negospodinjskih odjemalcih](resources/Graf%20sprememb%20cen%20-%20SPS%20negospodinjski.png)\n",
    "\n",
    "#### 1.3.1 Izračun razlik v ceni med različnimi standardnimi porabniškimi skupinami\n",
    "\n",
    "Ob izračunu razlik cen različnih standardnih porabniških skupin so se vrednosti skupine IA močno razlikovala od ostalih skupin. Z hierarhičnim gručenjem smo pokazali, da se standardne porabniške skupine delijo v 2 gruči, in sicer skupino IA, ter vse ostale. Rezultat je potrdil tudi koeficient silhuete, ki je znašal okoli 0.55, kar nakazuje na dokaj dobro gručenost. To pomeni, da je skupina IA drugačna od ostalih, zaradi česar morda ni tako povezana z spremembami cen ostalih skupin.\n",
    "<br>\n",
    "![Dendrogram gručenja negospodinjskih SPS](resources/Negospodinjsko%20grucenje.png)\n",
    "\n",
    "#### 1.3.2 Analiza porastka cen električne energije skupine IB leta 2013\n",
    "\n",
    "Analizirali smo porastek cen električne energije skupine IB leta 2013. Z [razčlenitvijo cene električne energije](src/price_comparison.ipynb) te skupine smo opazili da je leta 2013 močno narasla cena omrežnine, rahlo pa so se dvignili tudi dodatki in prispevki. Omenjena faktorja sta vplivala na višino cene brez davkov in z davki, kar potrjujejo tudi na [Ministrstvu za infrastukturo - Portal energetika](https://www.energetika-portal.si/nc/novica/n/v-zadnjem-cetrtletju-2013-znizanje-cen-elektricne-energije-za-gospodinjstva-in-industrijo-2620/).\n",
    "\n",
    "### 1.4 Analiza razčlenitve cen gospodinjskih in negospodinjskih odjemalcev\n",
    "\n",
    "Za konec 1. vprašanja smo še analizirali razčlenitev cen pri gospodinjskih in negospodinjskih odjemalcih ter primerjali, koliko plača povprečno slovensko gospodinjstvo v primerjavi z negospodinjskimi odjemalci.\n",
    "\n",
    "Iz povprečnih razčlenitev cen za četrtletja skupin DA in DB ter prikaza v stolpičnih diagramih smo ugotovili, da povprečen gospodinjski odjemalec v vseh primerih plača za električno energijo več, kot negospodinjski odjemalec. Predvidevamo, da je razlog za to višja moč priklopa pri negospodinjskih odjemalcih, zaradi česar porabijo dosti več elektrike.\n",
    "\n",
    "---\n",
    "\n",
    "## 2. Morebitna korelacija cene zemeljskega plina, električne energije in pogonskih goriv\n",
    "### 2.1 Pregled podatkov\n",
    "\n",
    "Najprej smo pregledali podatke z izpisom podatkovnega okvirja in izrisom grafa cen energentov skozi četrtletja. Opazili smo da so vrednosti energenta Kurilno olje zapisane kot EUR/1000l, medtem ko so pri ostalih pogonskih gorivih zapisane kot EUR/l. Mere energentov smo zato standardizirali, tako da smo kurilno olje delili s 1000.\n",
    "\n",
    "### 2.2 Iskanje korelacije v podatkih\n",
    "\n",
    "Pri tem podvprašanju smo iskali potencialne odbisnosti v cenh različnih energentov, kar smo storili z izračunom pearsonovega koeficienta korelacije ter p-vrednosti za različne kombinacije energentov, ki so se nam zdele zanimiive oz. smiselne.\n",
    "\n",
    "Ugotovili smo, da cene pogonskih goriv, kurilnega olja in zemeljskega plina korelirajo, kar je smiselno, saj gre za energente, ki spadajo v skupino fosilnih goriv. Bencin, dizel in pa kurilno olje se pridobivajo iz nafte zato njihova cena seveda močno korelira. \n",
    "\n",
    "Prav tako smo ugotovili, da cene pogonskih goriv in električne energije ne korelirajo v primeru gospodinjskih odjemalcev, pač pa korelirajo v primeru negospodinjskih odjemalcev. Sklepamo da, zato ker se pogonska goriva ne uporabljajo pri proizvodnji električne energije ali ogrevanju (z izjemo kurilnega olja).\n",
    "\n",
    "Podobno cene zemeljskega plina in električne energije korelirajo le pri negospodinjskih odjemalcih. Sklepamo da je razlog za to uporaba zemeljskega plina pri proizvodnji električne energije.\n",
    "\n",
    "Zanimiva se nam je zdela korelacija med cenami zemeljskega plina gospodinjskih in negospodinjskih odjemalcev, ki pa se ne zgodi pri cenah električne energije.\n",
    "\n",
    "### 2.2.2 Grafičen prikaz ugotovitev\n",
    "\n",
    "Z uporabo razsevnih diagramov smo rezultate tudi prikazali, kar si lahko ogledate v Jupyter notebook [fuel_correlation.ipynb](src/fuel_correlation.ipynb).\n",
    "\n",
    "---\n",
    "\n",
    "## 3. Analiza energetske bilance\n",
    "### 3.1 in 3.2 Pregled podatkov in preoblikovanje\n",
    "\n",
    "Podatke iz podatkovnih množic je bilo potrebno preoblikovati v format, kjer se nahajajo v stolpcih le leta in ločiti ostale atribute v poseben stolpec. Tako smo lažje obdelovali podatke po časovnih obdobjih. V energetsko porabo goriv smo dodatno vključili tudi porabo goriv za transformacijo, da smo se lahko osredotočili tudi na področja energetike in oskrbe z vodo.\n",
    "\n",
    "### 3.3 Analiza energetske bilance\n",
    "\n",
    "Pri analizi energetske bilance smo opazili, da sektorji skupno porabijo največ naftnih proizvodov, za njimi pa so el. energija, zemeljski plin in obnovljivi viri. \n",
    "\n",
    "Prav tako smo opazili močan padec v porabi naftnih proizvodov z leta 2019 na 2020, za kar predvidevamo, da je posledica prvega vala COVID-19, saj je bila država zaprta, porabniki le tega energenta pa ga niso porabljali.\n",
    "\n",
    "Zanimivo je bil tudi upad porabe nekaterih energetskih virov leta 2009, kar potrjuje tudi [Direktorat za energijo, str. 9](http://www.energetika-portal.si/fileadmin/dokumenti/publikacije/energija_slo/evs_2009.pdf). Predvidevamo, da je dop tega prišlo zaradi globalne krize leta 2009, ki je močno udarila na mnoge sektorje, ki so porabniki teh energentov.\n",
    "\n",
    "#### 3.3.1 Analiza porabe po nekaterih sektorjih (kmetijski, prometni, neenergetski)\n",
    "\n",
    "Pri analizi porabe energentov v različnih sektorjih smo po pričakovanjih opazili da kmetijstvo in gozdarstvo ter promet porabita največ naftnih proizvodov, kot so motorno gorivo in dizelsko gorivo.\n",
    "\n",
    "Zanimiv je porast porabe geotermalne in sončne energije v kmetijstvu in gozdarstvu, ki se je začel leta 2009 in sovpada z padcem porabe naftnih proizvodov. Predvidevamo, da je do tega prišlo zaradi globalne krize, in potrebe po osamosvojitvi oz. zmanjšanju odvisnosti od tujih virov. \n",
    "\n",
    "Poleg tega je zanimiva tudi majhna poraba obnovljivih virov v prometnem sektorju, ki se je začela leta 2007. To potrjuje tudi European Environment Agency, ki pravi, da je leta 2009 Renewable Energy Directive postavil tarče za države članice, da mora do leta 2020, vsaj 10% energentov porabljenih v transportu prihajati iz obnovljivih virov energije.\n",
    "\n",
    "Kar pa se tiče neenergetskega sektorja, smo opazili, da se uporabljajo le trdna goriva, naftni proizvodi in zemeljski plin. Zanimivo je, da je z leta 2009 na leto 2011 poraba zemeljskega plina vpadla skoraj na 0TJ, in da od takrat zelo počasi narašča. Prav tako je v tem časovnem obdobju rahlo upadla uporaba trdnih energentov in naftnih proizvodov. Predvidevamo, da je do tega prišlo zaradi takratne globalne krize, ki je vplivala na delovanja raznih tovarn, in pa napredkov na samem področju, ki so facilitirali uporabo drugih virov.\n",
    "\n",
    "#### 3.3.2 Analiza uvoza/izvoza naftnih proizvodov\n",
    "\n",
    "Z grafa analize naftnih proizvodov je možno opaziti, da veliko več naftnih proizvodov uvozimo kot izvozimo. Zanimivo pa je, da uvoz naftnih proizvodov vztrajno narašča, od leta 2013 posebej pa narašča še hitreje, uvoz se je namreč od takrat do leta 2016 spremenil za kar 39.5%. Po pričakovanjih pa opazimo tudi, da sta uvoz in izvoz iz leta 2019 na leto 2020 upadla. Porast uvozov potrjujejo tudi na Banki slovenije.\n",
    "<br>\n",
    "![Graf naftnih proizvodov](resources/Analiza%20naftnih%20proizvodov.png)\n",
    "\n",
    "\n",
    "### 3.4 Analiza porabe goriv po dejavnosti\n",
    "\n",
    "Analizirali smo porabo goriv skozi čas glede na panogo in izključili panoge, ki niso imele dovolj podatkov, saj za nekatere podatki obstajajo šele od leta 2016/2017 dalje.\n",
    "\n",
    "#### 3.4.1 Prikaz podatkov in analiza\n",
    "\n",
    "Pri analizi porabe energentov glede na gospodarska področja smo se osredotočili na rudarstvo, predelovalne dejavnosti in gradbeništvo, saj za ostala področja nismo imeli dovolj podatkov za smiselno analizo. Opazili smo, da je v rudarstvu najpomembnejši energent električna energija, zanimivo pa je, da se je leta 2015 prenehala uporaba utekočinjenenga naftnega plina.\n",
    "\n",
    "Pri predelovalnih dejavnostih sta najpomembnejša energenta električna energija in zemeljski plin.\n",
    "\n",
    "Pri analizi gradbeništva smo opazili, da se najbolj uporablja dizelsko gorivo, uporaba katerega pa se je iz leta 2008 do leta 2011 zmanjšala za kar 61.22%, rahlo pa je narasla poraba zemeljskega plina, ki je leta 2013 padla na raven, pred letom 2011. Predvidevamo, da je do tako velikega padca prišlo zaradi globalne krize leta 2009, ki je najmočneje vplivala na trg nepremičnin, kar bi pomenilo veliko manj gradnje.\n",
    "\n",
    "---\n",
    "\n",
    "## 4. Analiza oskrbe z električno energijo\n"
   ]
  }
 ],
 "metadata": {
  "language_info": {
   "name": "python"
  },
  "orig_nbformat": 4
 },
 "nbformat": 4,
 "nbformat_minor": 2
}
